{
  "advisory": "General",
  "category": "Pest and Disease Management",
  "source": "ပိုးမွှားရောဂါကာကွယ်ရန် အီးအမ်(၅).docx",
  "entries": [
    {
      "title": "အီးအမ်အသုံးပြုရာတွင် သတိပြုရမည့်အချက်များ",
      "content": [
        "အီးအမ်သည် အဏုဇီဝသက်ရှိဖျော်ရည်ဖြစ်၍ အီးအမ်ဖျန်းချိန်တွင် အစိုဓာတ်အသင့်အတင့်ရှိနေရမည်။",
        "နွားချေး၊ သီးနှံအကြွင်းအကျန် မြေဆွေးများထည့်ပေးခြင်းဖြင့် အီးအမ်အတွက် အစာအာဟာရ ရစေသည်။",
        "အဏုဇီဝသက်ရှိများဖြစ်သောကြောင့် ပြင်းထန်သော နေရောင်အောက်တွင် ပက်ဖျန်းခြင်းမပြုရပါ။",
        "ညနေပိုင်း (သို့မဟုတ်) မိုးအုံ့ချိန်တွင် ပက်ဖျန်းရမည်။",
        "မိုးရွာပြီးစအချိန် (သို့မဟုတ်) မိုးဖွဲဖွဲရွာနေချိန်တွင် ပက်ဖျန်းပါက မြေဆီလွှာအတွင်းရှိ အမြစ်ဇုံအတွင်းသို့ ပျံ့နှံ့မှု အလွန်ကောင်းစေပါသည်။",
        "အီးအမ်ဖျော်ရည်ပြင်းကို အခန်းအပူချိန်တွင် အလင်းရောင်မထိစေဘဲ (၆)လအထိ သိုလှောင်ထားနိုင်ပါသည်။",
        "ပိုးသတ်ဆေး၊ မှိုသတ်ဆေး၊ ပေါင်းသတ်ဆေးများ ပက်ဖျန်းထားပါက ၎င်းဆေးများဖျန်းပြီး (၇) ရက်ကြာမှသာ အီးအမ်ကို ပက်ဖျန်းရပါမည်။",
        "သိမ်းဆည်းထားသော အီးအမ်ဖျော်ရည်သည် အပုပ်နံ့ထွက်နေလျှင် သုံးစွဲရန် မသင့်ပါ။",
        "အီးအမ်ဖျော်ရည်၏ အရသာမှာ ချိုချဉ်ဖြစ်ပြီး အရောင်မှာ ဝါညိုရောင်ရှိနေမှသာ သုံးစွဲရန်န်ဖြစ်ပါသည်။",
        "အသင့်သုံးအီးအမ်ဖျော်စပ်ရာတွင် သန့်ရှင်းသော  ရေဖြင့်ဖျော်စပ်ရန် လိုပါသည်။",
        "အီးအမ်ဖျော်ရည်ပြင်းကို အသင့်သုံးအီးအမ်ဖျော်ရည်အဖြစ် ဖျော်စပ်ပြီးနောက် (၃) ရက်အကြာတွင် စတင် သုံးစွဲနိုင်ပြီး စတင်ဖျော်စပ်ပြီးသည်မှ (၇) ရက်အတွင်း သုံးစွဲရန်ဖြစ်သည်။",
        "ထို့ကြောင့်ဖျော်စပ်ရာတွင် မိမိလို အပ်သလောက် အလီလီခွဲ၍ ဖျော်စပ်သင့်ပါသည်။",
        "အီးအမ်အရည်များသုံးစွဲရာတွင် ထည့်သွင်းသော ပုံး၏ ထက်ဝက် (သို့မဟုတ်) သုံးပုံတစ်ပုံသာ အီးအမ်အရည် ကျန်ရှိပါက ၎င်း၏ထက်ဝက်အရွယ် (သို့မဟုတ်) သုံးပုံတစ်ပုံအရွယ် ပုံးငယ်များတွင် ပြောင်းလဲထည့်သွင်း သိုလှောင်အသုံးပြုရမည်။",
        "Source: ဒေါ်မြင့်မြင့်မေ၊ ရိတ်သိမ်းချိန်လွန်နည်းပညာ သင်တန်းကျောင်း၊ ထုံးဘို၊ ပုသိမ်ကြီးမြို့ ။"
      ]
    }
  ]
}